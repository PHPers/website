---
layout: faq
---
# Często zadawane pytania

## Dla uczestników

### Czy muszę się rejestrować?

Nie, nie wymagamy rejestracji, ale bardzo prosimy o oznaczenie uczestnictwa w
wydarzeniu na Facebooku - pozwala nam to oszacować liczbę uczestników np. jeśli
będziemy zamawiać pizzę.

Z drugiej strony - jeśli zmienisz zdanie i jednak Cię nie będzie, oznacz to na
stronie spotkania.

### Czy spotkania są płatne?

Nie, spotkania zawsze są bezpłatne.

## Dla (potencjalnych) prelegentów

### Jak długi wykład musze przygotować?

"Pełne" wykłady to ok. 30-45 minut. Możesz też zaproponować "lightning talk",
5-10-minutowy.

### Czy muszę przygotować slajdy?

Warto o tym pomyśleć - nie są obowiązkowe, ale pomagają zarówno prowadzącemu
jak i słuchaczom.


### Chciał(a)bym, ale się boję...

Jeśli nie czujesz się jeszcze na siłach, spróbuj poprowadzić lightning talk -
pozwoli to oswoić się z prowadzeniem prelekcji. Oprócz tego porozmawiaj z
bardziej doświadczonymi prelegentami, na pewno bardzo chętnie udzielą światłych
rad, przejrzą prezentację, zasugerują co poprawić.

Warto też przećwiczyć prezentację "na sucho". Dzięki temu zobaczysz jaka jest
efektywna długość wykładu, w których miejscach coś warto dopowiedzieć, jakie
zrobić sobie notatki żeby nie pominąć wartościowych informacji, no i pozwoli to
na uniknięcie przerw na zebranie myśli w docelowej prezentacji.

## Dla organizatorów

### Chcę zorganizować spotkanie w moim mieście. Mogę?

Zawsze chętnie witamy nowe przedstawicielstwa lokalne. Jeśli chcesz
zorganizować spotkania w swoim mieście pod marką "PHPers" - odezwij się do nas.

W kwestii organizacji oczekujemy przestrzegania kilku zasad:
* spotkania organizują osoby prywatne, nie firmy - nie chcemy, żeby spotkania
  służyły do promowania czyjejś firmy
* przede wszystkim merytoryka: wykłady na spotkaniach powinny mieć poziom,
  którego nikt się nie będzie wstydził

## Dla sponsorów i firm

### Chcielibyśmy zareklamować się na spotkaniu - mogę?

Jasne. Ale nie za darmo. Od komercyjnych przedsięwzięć oczekujemy czegoś w
zamian - na przykłąd sponsorowania pospotkaniowej integracji. Skontaktuj się z
nami, na pewno się dogadamy.

