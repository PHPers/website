---
layout: faq
---
# Często zadawane pytania

## Dla uczestników {#dla-uczestnikow}

### Jakie zasady obowiązują na spotkaniach?

1.  Piwo dla każdego.
2.  Na spotkaniach robimy zdjęcia, filmujemy wykładowców, wszystko trafia do
    internetu. Jeśli nie chcesz, aby Twój wizerunek był upubliczniany (dot.
    uczestników - wykładowcy przykro nam, ale nie macie wyboru), daj znać
    wcześniej organizatorom, ew. jeśli odnajdziesz się na zdjęciach w
    Internecie - daj nam znać, że chciałbyś usunięcia zdjęcia/zamazania twarzy.
3.  Żartujemy z wielu tematów - jesteśmy dorośli i podchodzimy do życia z
    dystansem.
4.  Osoby niemiłe dla otoczenia będą wypraszane.
5.  Wszelkie problemy proszę sygnalizować organizatorom.

### Czy muszę się rejestrować?

Nie, nie wymagamy rejestracji, ale bardzo prosimy o oznaczenie uczestnictwa w
wydarzeniu na Facebooku - pozwala nam to oszacować liczbę uczestników np. jeśli
będziemy zamawiać pizzę.

Z drugiej strony - jeśli zmienisz zdanie i jednak Cię nie będzie, oznacz to na
stronie spotkania.

### Czy spotkania są płatne?

Nie, spotkania zawsze są bezpłatne.

## Dla (potencjalnych) prelegentów {#dla-prelegentow}

### Jak długi wykład muszę przygotować?

"Pełne" wykłady to ok. 30-45 minut. Możesz też zaproponować "lightning talk",
5-10-minutowy.

### Czy muszę przygotować slajdy?

Warto o tym pomyśleć - nie są obowiązkowe, ale pomagają zarówno prowadzącemu
jak i słuchaczom.

### Chciał(a)bym, ale się boję...

Jeśli nie czujesz się jeszcze na siłach, spróbuj poprowadzić lightning talk -
pozwoli to oswoić się z prowadzeniem prelekcji. Oprócz tego porozmawiaj z
bardziej doświadczonymi prelegentami, na pewno bardzo chętnie udzielą światłych
rad, przejrzą prezentację, zasugerują co poprawić.

Warto też przećwiczyć prezentację "na sucho". Dzięki temu zobaczysz jaka jest
efektywna długość wykładu, w których miejscach coś warto dopowiedzieć, jakie
zrobić sobie notatki żeby nie pominąć wartościowych informacji, no i pozwoli to
na uniknięcie przerw na zebranie myśli w docelowej prezentacji.

## Dla organizatorów {#dla-organizatorow}

### Chcę zorganizować spotkanie w moim mieście. Mogę?

Zawsze chętnie witamy nowe przedstawicielstwa lokalne. Jeśli chcesz
zorganizować spotkania w swoim mieście pod marką "PHPers" - odezwij się do nas.

W kwestii organizacji oczekujemy przestrzegania kilku zasad.

1.  Spotkania organizują osoby prywatne, nie firmy - nie chcemy, żeby spotkania
    służyły do promowania czyjejś firmy.
2.  Przede wszystkim merytoryka: wykłady na spotkaniach powinny mieć poziom,
    którego nikt się nie będzie wstydził.
3.  Nie robimy prelekcji "sprzedażowych". Nie robimy demonstracji produktów. W
    ramach barteru ze sponsorem spotkania uznajemy kilkuminutowe prezentacje
    między wykładami.

## Dla sponsorów i firm {#dla-sponsorow}

### Chcielibyśmy zareklamować się na spotkaniu - mogę?

Jasne. Ale nie za darmo. Od komercyjnych przedsięwzięć oczekujemy czegoś w
zamian - na przykład sponsorowania pospotkaniowej integracji. Skontaktuj się z
nami, na pewno się dogadamy.

### Czego potrzebujecie?

Sprzętu audio/video, materiałów propagandowych (kubków, koszulek, naklejek,
rollupów), jedzenia i picie na spotkaniach...

